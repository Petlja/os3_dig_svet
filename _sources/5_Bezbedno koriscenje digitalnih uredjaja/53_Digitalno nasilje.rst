Дигитално насиље
================

Постоји више облика насиља. Физичко насиље јесте опасно, али подједнако опасно може бити и психичко,  где спадају вређање, ругање, слање 
непристојних порука...
Нажалост, насиље се често дешава и у дигиталном свету. Свакодневно је много људи, а самим тим и деце изложено дигиталном насиљу. 
Оно што је битно да знаш да је и вршњачко насиље врло често. Практично, то значи да неки ученик или ученица на различите начине вређа 
неког вршњака, само зато што се разликује по нечему или му једноставно не одговара.

.. learnmorenote::

 Постоје људи који интернет користе да би вређали друге и угрожавали њихову безбедност. Они се зову интернет предатори. Таквих особа 
 се, уколико се деси да налетиш на њих, мораш чувати. Они путем интернета покушавају да ступе у контакт са другим људима не би ли их на 
 неки начин угрозили.
 
Да би интернет за тебе био безбедно окружење, претражуј искључиво садржаје прилагођене твом узрасту и не комуницирај са непознатим људима 
(сигурно ти је неко још у раном детињству дао савет да не разговараш на улици са непознатима).

.. infonote::

 Веома  је важно да се, уколико неко, на било који начин, угрожава твоју безбедност, одмах обратиш неком старијем из твог окружења или 
 позовеш број телефона 19833. То је контакт центар у коме раде људи који су задужени за безбедност деце на интернету и сигурно ће ти одмах 
 помоћи. 

.. questionnote::

 Сигурно си до сада из овог предмета учио шта су то лични подаци у дигиталном свету. Можеш ли да их набројиш и укратко кажеш због чега је важно да их откриваш само блиским људима?
 Уколико не можеш да се сетиш, погледај крај ове лекције пре дела у коме ћеш проверити своје знање.

Уколико не можеш да се сетиш, погледај крај ове лекције пре дела у коме ћеш проверити своје знање.

Задатак 1
---------

Пажљиво погледај следећи видео-запис, а затим одговори на питања која се налазе испод линка:

https://www.youtube.com/watch?v=fu7rsNSZqO0&t=2s

.. questionnote::

 Да ли комуникација са непознатим особама може бити опасна и у парку и на интернету. Због чега?
 
 Зашто девојчица није наставила дописивање са особом која јој је послала поруку?
 
 Коме се обратила и шта је та особа предузела?

Изузетно је важно да не заборавиш да је омаловажавање, вређање и ругање другим особама на интернету – дигитално насиље, и да је строго забрањено!

Задатак 2 
---------

Пред тобом је линк за видео-запис који говори о другарству, али и томе како не смемо да се опходимо према другима на 
интернету.

https://www.youtube.com/watch?v=V6XkzByMu8c

.. questionnote::

 Размисли и одговори на питање: Шта мислиш како се дечак који није позван на рођендан осећао и да ли је у реду да 
 се подсмевамо некоме само зато што нема неки посебан таленат?

У дигиталном свету је важно да пазиш коме откриваш личне податке. Уколико их откријеш некоме ко ти није близак, 
он то може злоупотребити на различите начине. 

У личне податке спадају:

- име и презиме,
- адреса становања и имејл адреса,
- број телефона,
- фотографије,
- лозинке за приступ одређеним сајтовима,
- све друго што неко може користити претварајући се да си ти.

.. questionnote::

 Које све последице дигитално насиље може имати?
 Које све последице злоупотреба личних података може имати?

Провери своје знање
-------------------

**Питање 1:**

Дигитално насиље није опасно попут физичког?

а) Тачно

**б) Нетачно**

|

**Питање 2:** 

Шта треба да урадиш ако те неко исмева на интернету?

а) Узвратиш истом мером.

б) Сачекаш да престане.

**в) Одмах се пожалиш неком старијем.**

|

**Питање 3:**

Коме прво треба да се обратиш ако трпиш неки вид дигиталног насиља?

а) Родитељу

б) Наставнику

**в) У зависности где се налазиш.**

|

**Питање 4:**

Због чега је важно пријављивати интернет насилнике?

**a) Како би заштитили себе и друге.**

**б) Како би интернет био безбедније место.**

**в) Како би на примеру особе која је пријављена и остали насилници видели да је то кажњиво.**

|

**Питање 5:**

Који је број Националног контакт центра за безбедност деце на интернету?
_____ **(19833)**

|

**Питање 6:**

Да ли твоја омиљена боја спада у личне дигиталне податке?

а) Да

**б) Не**

|

**Питање 7:**

Како можеш спречити да се твоји лични подаци шире интернетом невероватном брзином? Означи све тачне одговоре.

а) Слаћу их само у периоду када знам да је мање људи на интернету како би што мање људи те податке видело.

**б) Личне податке ћу слати само људима из окружења у које имам поверења (породици и најближим пријатељима).**

в) Написаћу тачну кућну адресу и број телефона, али лажно име и презиме.

**г) Осмислићу довољно јаку лозинку како бих заштитио своје податке.**

д) Сви одговори су тачни.

|

***Питање 8:**

Учио си о ПЕГИ ознакама. На који начин може доћи до пораста дигиталног насиља уколико се неко, твог узраста, 
не придржава ове ознаке?

.. image:: ../../_images/pegi_12.png
   :width: 100
   :align: center

**а) Може користити неприкладне речи и изразе.**

б) Биће успешнији у игрању видео игара.

в) Имаће позитивније дигиталне трагове јер користи садржаје за старије.

|

**Питање 9:**

Ако на интернету видиш објаву за коју мислиш да није примерена, како ћеш реаговати ако имаш могућност да је 
прокоментаришеш?

а) Написаћеш шта год мислиш јер се ионако неће знати ко је коментар писао.

б) Нећеш урадити ништа јер немаш права на сопствено мишљење.

**в) Изразићеш своје мишљење, али на пристојан начин.**

|

**Питање 10:**

Стигла ти је порука на интернету од непознате особе која те је обавестила да си баш ти изабран на наградном конкурсу 
и да си добио нови бицикл. Од тебе само тражи да јој пошаљеш личне податке како би награда могла да ти буде испоручена. Како ћеш поступити и зашто?

а) Одмах ћу послати своје податке јер ми је бицикл неопходан, а и имао/ла сам одличан успех.

б) Игнорисаћу поруку.

**в) Показаћу поруку мами и тати који су у том тренутку код куће.**

г) Одговори под б) и в) су тачни.

**д) Нећу одговарати на поруку и одмах се пожалити старијој особи у коју имам поверења.**

