Етичко коришћење туђих дигиталних материјала
============================================

Замисли да имаш задатак да смислиш и напишеш песму. Озбиљно прионеш на посао и песма испадне одлично! Похвалио си се 
другарима из одељења. Међутим, када је дошло време да се песме прочитају, један друг је скоро целу твоју песму ископирао. 
Како би се ти тада осећао? Сигурно ти не би било свеједно. Слична ствар је и са интернетом. Све оно што пронађеш на њему је 
неко морао да прво направи, а затим и објави. Била то фотографија, видео-запис, чланак, итд. Због тога је веома важно да знаш 
шта смеш, и у којој мери, да преузимаш са интернета ако немаш нечију дозволу. Ова лекција ће ти у томе сигурно помоћи.

Да ли си знаш за појам **ауторска права**? Пробај својим речима да објасниш шта она значе. Уколико не знаш, ништа страшно, 
сазнаћеш у наставку.

На интернету се дневно објави на милионе материјала, а већ смо рекли да сваки материјал има свог аутора. Може се десити да је 
аутор свој рад заштитио и ако га преузмеш и прослеђујеш даље или присвојиш (кажеш да је твој, а није), можеш имати проблема 
јер тиме кршиш нечија ауторска права, а то значи да можеш одговарати за то. Због тога је важно навести извор одакле смо 
или од кога нешто преузели. А како се то ради? 

Уколико си, рецимо, у свом раду и пројекту из ликовног искористио ову фотографију на којој је слика нашег чувеног сликара 
Паје Јовановића

.. image:: ../../_images/pi_33.png
   :width: 700
   :align: center

испод ње треба да стоји назив дела и име аутора, у овом случају:

.. figure:: ../../_images/pi_33.png
   :width: 700
   :align: center

   Паја Јовановић, Женидба Цара Душана


При коришћењу туђег материјала увек мораш да наведеш извор одакле си тај материјал преузео!

Плагијат је представљање туђег рада као свог. Особе које користе туђе радове у целини или неки њихов део без навођења 
аутора зову се *плагијатори*.

Уколико не поштујемо нечија ауторска права (преузимамо нечији рад и представљамо га као свој) не поштујемо ни аутора, ни његов труд, а ни онога ко наш рад чита. Објасни како разумеш ову тврдњу.

|

Плагијатор је особа која:

а) Користи делове туђег рада уз навођење аутора.

**б) У потпуности користи туђ рад без дозволе.**

в) Одговори под а) и б) су тачни.
